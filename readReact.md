
1. Node.js เป็น Runtime ที่ทำให้เราเขียนโค้ดภาษา JavaScript เพื่อทำงานกับระบบไฟล์และเซิร์ฟเวอร์ได้ครับ (ถ้าอยากดูรายละเอียดเพิ่มเติม สามารถดูได้จากคลิปสอน Node.js ที่ผมทำไว้ในแชนแนลนะครับ)

2. React เป็น Library ที่ช่วยให้เราเขียนเว็บที่มีการปรับเปลี่ยน UI ตามข้อมูล/สถานการณ์ต่างๆ ได้อย่างสะดวกและมีประสิทธิภาพครับ

3. ดังนั้น create-react-app ที่เห็นในคลิป ตัวนี้จะช่วยสร้างโปรเจ็คที่ใช้ React เขียนเว็บ ขึ้นมาให้เราครับ เราจะได้ไม่ต้องมานั่งตั้งค่าทีละอย่างเพื่อใช้ React ด้วยตัวเอง

4. ดังนั้น Node.js จะทำหน้าที่เป็นตัวจัดการไฟล์และเซิร์ฟเวอร์ ให้กับโปรเจ็ค React ที่สร้างขึ้นมาครับ หน้าที่หลักของ Node.js ก็จะมีประมาณนี้
- Node.js จะทำให้เปิดเซิร์ฟเวอร์เพื่อรันโปรเจ็ค React บน localhost ได้
- Node.js จะคอยจับตาดูการเปลี่ยนแปลงของไฟล์ในโปรเจ็ค React และจะอัพเดทผลลัพธ์หน้าเว็บใหม่แบบอัตโนมัติ เมื่อมีการบันทึกไฟล์
- Node.js จะทำหน้าที่ Build (หรือเรียก Compile ก็ได้) ไฟล์ที่เราเขียนมาทั้งหมด ออกไปเป็นไฟล์ HTML CSS JS ครับ เพื่อให้เราเอาไฟล์พวกนี้ไปอัพโหลดขึ้น Hosting เพื่อแสดงผลเป็นเว็บจริง
